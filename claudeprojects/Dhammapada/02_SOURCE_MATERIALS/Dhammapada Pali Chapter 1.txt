⏑−−−¦⏑−−−¦¦⏑−−−¦⏑−⏑− pathyā x 3
manopubbaṅgamā dhammā, ~ manoseṭṭhā manomayā,

⏑⏑−−¦⏑−−−¦¦−⏑⏑−¦⏑−⏑−
manasā ce paduṭṭhena ~ bhāsati  vā karoti vā,

⏑−−−¦⏑−−−¦¦−−⏑⏑¦⏑−⏑−
tato naṁ dukkham-anveti ~ cakkaṁ va vahato padaṁ. [1]

 

⏑−−−¦⏑−−−¦¦⏑−−−¦⏑−⏑− pathyā x 3
manopubbaṅgamā dhammā, ~ manoseṭṭhā manomayā,

⏑⏑−−¦⏑−−−¦¦−⏑⏑−¦⏑−⏑−
manasā ce pasannena ~ bhāsati  vā karoti vā,

⏑−−⏑¦⏑−−−¦¦−−⏑⏑¦⏑−⏑−
tato naṁ sukham-anveti ~ chāyā va anapāyinī.  [2]

 

−−⏑−¦⏑⏑⏑−¦¦⏑⏑⏑−¦⏑−⏑− navipula
“akkocchi maṁ avadhi maṁ ~ ajini maṁ ahāsi me”,

−⏑−⏑¦⏑−−−¦¦−−−−¦⏑−⏑− pathyā
ye ca taṁ  upanayhanti ~ veraṁ tesaṁ na sammati. [3]

 

−−⏑−¦⏑⏑⏑−¦¦⏑⏑⏑−¦⏑−⏑− navipula
“akkocchi maṁ avadhi maṁ ~ ajini maṁ ahāsi me”,

−−⏑⏑¦⏑−−−¦¦−−−−¦⏑−⏑− pathyā
ye taṁ na upanayhanti  ~ veraṁ tesūpasammati. [4]

 

⏑⏑−−¦⏑−−−¦¦−−−⏑¦⏑−⏑− pathyā x 2
na hi verena verāni ~ sammantīdha kudācanaṁ, 

⏑−−⏑¦⏑−−−¦¦−⏑−−¦⏑−⏑−
averena ca sammanti, ~ esa dhammo sanantano. [5]

 

⏑−⏑⏑¦⏑−−−¦¦⏑⏑−⏑¦⏑−⏑− pathyā x 2
pare ca na vijānanti ~ mayam-ettha yamāmase, 

−⏑−⏑¦⏑−−−¦¦⏑−−−¦⏑−⏑−
ye ca tattha vijānanti ~ tato sammanti medhagā. [6]

 

⏑−⏑−¦−,−−−¦¦−⏑−⏑¦⏑−⏑− mavipula
subhānupassiṁ viharantaṁ ~ indriyesu asaṁvutaṁ,

−⏑−⏑¦⏑−−−¦¦⏑−−−¦⏑−⏑− pathyā
bhojanamhi amattaññuṁ,  ~ kusītaṁ hīnavīriyaṁ,

−−⏑⏑¦⏑⏑−−¦¦−−−−¦⏑−⏑− savipula
taṁ ve pasahati  māro ~ vāto rukkhaṁ va dubbalaṁ. [7]

 

⏑⏑−⏑−¦−,−−−¦¦−⏑−⏑¦⏑−⏑− mavipula
asubhānupassiṁ viharantaṁ ~ indriyesu susaṁvutaṁ,

−⏑−⏑¦⏑−−−¦¦−−−−¦⏑−⏑− pathyā
bhojanamhi ca mattaññuṁ, ~ saddhaṁ āraddhavīriyaṁ,

−−−⏑⏑¦⏑⏑−−¦¦−−−−¦⏑−⏑− savipula
taṁ ve nappasahati  māro ~ vāto selaṁ va pabbataṁ. [8]

 

⏑−⏑−¦−−−−¦¦−−−⏑⏑¦⏑−⏑− mavipula
anikkasāvo kāsāvaṁ ~ yo vatthaṁ paridahessati, 

⏑−−⏑¦⏑−−−¦¦⏑−−−¦⏑−⏑− pathyā
apeto damasaccena ~ na so kāsāvam-arahati. [9]

 

−⏑−⏑¦⏑−−−¦¦−−⏑⏑¦⏑−⏑− pathyā x 2
yo ca vantakasāvassa ~ sīlesu susamāhito,

⏑−−⏑¦⏑−−−¦¦⏑−−−¦⏑−⏑−
upeto damasaccena ~ sa ve kāsāvam-arahati. [10]

 

⏑−−−¦⏑⏑⏑−¦¦−−−−¦⏑−⏑− navipula
asāre sāramatino ~ sāre cāsāradassino,

−−−−¦⏑−−−¦¦−−−−¦⏑−⏑− pathyā
te sāraṁ nādhigacchanti ~ micchāsaṅkappagocarā. [11]

 

−−⏑−¦⏑−−−¦¦⏑−−⏑¦⏑−⏑− pathyā x 2
sārañ-ca sārato ñatvā ~ asārañ-ca asārato,

−−−⏑¦⏑−−−¦¦−−−−¦⏑−⏑−
te sāraṁ adhigacchanti ~ sammāsaṅkappagocarā. [12]

 

⏑−⏑−¦−−−−¦¦−−⏑⏑¦⏑−⏑− mavipula
yathā agāraṁ  ducchannaṁ ~ vuṭṭhī  samativijjhati,

−−⏑−¦⏑−−−¦¦−−⏑⏑¦⏑−⏑− pathyā
evaṁ abhāvitaṁ cittaṁ ~ rāgo samativijjhati. [13]

 

⏑−⏑−¦−−−−¦¦−−⏑⏑⏑¦⏑−⏑− mavipula
yathā agāraṁ  succhannaṁ  ~ vuṭṭhī  na samativijjhati,

−−⏑−¦⏑−−−¦¦−−⏑⏑⏑¦⏑−⏑− pathyā
evaṁ subhāvitaṁ cittaṁ ~ rāgo na samativijjhati. [14]

 

⏑⏑−⏑⏑¦−⏑−⏑− Vetālīya x 4
idha socati pecca socati,

−⏑−−⏑⏑¦−⏑−⏑− 
pāpakārī ubhayattha socati,

−−⏑⏑¦−⏑−⏑−
so socati so vihaññati

−−−⏑⏑¦−⏑−⏑−
disvā kammakiliṭṭham-attano. [15]

 

⏑⏑−⏑⏑¦−⏑−⏑− Vetālīya x 4
idha modati pecca modati,

⏑⏑−−⏑⏑¦−⏑−⏑−
katapuñño ubhayattha modati,

−−⏑⏑¦−⏑−⏑−
so modati so pamodati

−−−⏑⏑¦−⏑−⏑−
disvā kammavisuddhim  -attano. [16]

 

⏑⏑−⏑⏑¦−⏑−⏑− Vetālīya x 4
idha tappati pecca tappati,

−⏑−−⏑⏑¦−⏑−⏑− 
pāpakārī ubhayattha tappati,

−−⏑⏑¦−⏑−⏑−
“pāpaṁ mĕ katan”-ti tappati,

−−−⏑⏑¦−⏑−⏑−
bhiyyo tappati duggatiṁ gato. [17]

 

⏑⏑−⏑⏑¦−⏑−⏑− Vetālīya x 4
idha nandati pecca nandati,

⏑⏑−−⏑⏑¦−⏑−⏑−
katapuñño ubhayattha nandati,

−−⏑⏑¦−⏑−⏑−
“puññaṁ mĕ katan”-ti nandati,

−−−⏑⏑¦−⏑−⏑−
bhiyyo nandati suggatiṁ gato. [18]

 

⏑−⏑−,¦⏑⏑−¦−⏑−− Tuṭṭhubha x 4
bahum-pi ce sahitaṁ  bhāsamāno,

⏑−⏑−,¦−⏑⏑¦−⏑−−
na takkaro hoti naro pamatto,

−−⏑−¦−,⏑⏑¦−⏑−−
gopo va gāvo gaṇayaṁ paresaṁ,

⏑−⏑−,¦−−¦−⏑−− 
na bhāgavā sāmaññassa hoti. [19]

 

−−⏑−,¦⏑⏑−¦−⏑−− Tuṭṭhubha x 6
appam-pi ce sahitaṁ  bhāsamāno,

−−⏑−¦⏑,⏑⏑¦−⏑−−
dhammassa hoti anudhammacārī,

−−⏑−¦−⏑,⏑¦−⏑−−
rāgañ-ca dosañ-ca pahāya mohaṁ,

−−⏑−¦−,⏑⏑¦−⏑−−
sammappajāno suvimuttacitto,

⏑⏑−⏑−¦−,⏑⏑¦−⏑−−
anupādiyāno idha vā huraṁ vā,

⏑−⏑−,¦−−¦−⏑−− 
sa bhāgavā sāmaññassa hoti. [20]

 

Yamakavaggo paṭhamo. 


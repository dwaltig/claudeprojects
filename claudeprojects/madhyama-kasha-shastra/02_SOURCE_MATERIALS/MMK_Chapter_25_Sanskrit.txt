# Mūlamadhyamakakārikā - Chapter 25
# Nirvāṇa-parīkṣā (Examination of Nirvana)

25.1
yadi śūnyam idaṃ sarvam udayo nāsti na vyayaḥ |
prahāṇād vā nirodhād vā kasy nirvāṇam isyate ||

25.2
yady aśūnyam idaṃ sarvam udayo nāsti na vyayaḥ |
prahāṇād vā nirodhād vā kasy nirvāṇam isyate ||

25.3
aprahīṇam asaṃprāptam anucchinnam aśāśvatam |
aniruddham anutpannam etan nirvāṇam ucyate ||

25.4
bhāvas tāvan na nirvāṇaṃ jarāmaraṇalakṣaṇam |
prasajyetāsti bhāvo hi na jarāmaraṇaṃ vinā ||

25.5
bhāvaś ca yadi nirvāṇaṃ nirvāṇaṃ saṃskṛtaṃ bhavet |
nāsaṃskṛto hi vidyate bhāvaḥ kva cana kaś cana ||

25.6
bhāvaś ca yadi nirvāṇaṃ anupādāya tat katham |
nirvāṇaṃ nānupādāya kaścid bhāvo hi vidyate ||

25.7
yadi bhāvo na nirvāṇam abhāvaḥ kiṃ bhaviṣyati |
nirvāṇaṃ yatra bhāvo na nābhāvas tatra vidyate ||

25.8
yady abhāvaś ca nirvāṇam anupādāya tat katham |
nirvāṇaṃ na hy abhāvo 'sti yo 'nupādāya vidyate ||

25.9
ya ājavañjavībhāva upādāya pratītya vā |
so 'pratītyānupādāya nirvāṇam upadiśyate ||

25.10
prahāṇaṃ cābravīc chāstā bhavasya vibhavasya ca |
tasmān na bhāvo nābhāvo nirvāṇam iti yujyate ||

25.11
bhaved abhāvo bhāvaś ca nirvāṇam ubhayaṃ yadi |
bhaved abhāvo bhāvaś ca mokṣas tac ca na yujyate ||

25.12
bhaved abhāvo bhāvaś ca nirvāṇam ubhayaṃ yadi |
nānupādāya nirvāṇam upādāyobhayaṃ hi tat ||

25.13
bhaved abhāvo bhāvaś ca nirvāṇam ubhayaṃ yadi |
kathaṃ tatra saṃskṛtaṃ ca nirvāṇaṃ ceti yujyate ||

25.14
bhaved abhāvo bhāvaś ca nirvāṇam ubhayaṃ yadi |
na tayor ekatra astitvaṃ ālokatamasor yathā ||

25.15
naivābhāvo naiva bhāvo nirvāṇam iti yā 'ñjanā |
abhāve caiva bhāve ca sā siddhe sati sidhyati ||

25.16
naivābhāvo naiva bhāvo nirvāṇam yadi vidyate |
naivābhāvo naiva bhāva iti kena tad ajyate ||

25.17
paraṃ nirodhād bhagavān bhavatīty eva nāhyate |
na bhavaty ubhayaṃ ceti nobhayaṃ ceti nāhyate ||

25.18
tiṣṭhamāno 'pi bhagavān bhavatīty eva nāhyate |
na bhavaty ubhayaṃ ceti nobhayaṃ ceti nāhyate ||

25.19
na saṃsārasya nirvāṇāt kiṃcid asti viśeṣaṇam |
na nirvāṇasya saṃsārāt kiṃcid asti viśeṣaṇam ||

25.20
nirvāṇasya ca yā koṭiḥ koṭiḥ saṃsaraṇasya ca |
na tayor antaraṃ kiṃcit susūkṣmam api vidyate ||

25.21
paraṃ nirodhād antādyāḥ śāśvatādyāś ca dṛṣṭayaḥ |
nirvāṇaṃ aparāntaṃ ca pūrvāntaṃ ca samāśritāḥ ||

25.22
śūnyeṣu sarvadharmeṣu kim anantaṃ kim antavat |
kim anantam antavac ca nānantaṃ nāntavac ca kim ||

25.23
kiṃ tad eva kim anyat kiṃ śāśvataṃ kim aśāśvatam |
kiṃ śāśvatāśāśvataṃ ca kiṃ nāśāśvatam aśāśvatam ||

25.24
sarvopalambhopaśamaḥ prapañcopaśamaḥ śivaḥ |
na kva cit kasyacit kaścid dharmo buddhena deśitaḥ ||
